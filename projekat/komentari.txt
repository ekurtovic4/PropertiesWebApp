Zadatak 1
Inicijalni kod za ovaj zadatak se većinski koristi u traženoj nadogradnji, s tim da je potrebno dodati i dosta novog css koda. Postojeća struktura za meni preko liste je adekvatno rješenje. S druge strane, potencijalni problem je to što navigacija u meniju ne radi u potpunosti ispravno kada se on pokuša koristiti s drugih stranica izuzev s početne. Također, traženo rješenje koje kombinuje tekst i ikonice vizuelno možda nije i najbolje, ali ima smisla u okviru ovog zadatka. Visina samog menija se na više stranica mora postavljati na fit-content umjesto fiksne od 50px, kako bi isti imao smisla.

Zadatak 2
U ovom zadatku se koristi čitav nekretnine.html i većina postojećeg nekretnine.css koda. Prednost postojećeg koda je što su pojedinačne "kartice" (div-ovi) za nekretnine već adekvatno napravljeni. Mana je to što je postojeće stiliziranje dosta vezano za veličinu individualnog div-a, pa je stoga potrebno prilično obratiti pažnju na usklađivanje novog css koda s tim nakon prelaska na display:flex. Također, tip-nekretnine div nema centralno poravnanje svojih elemenata, što se ispostavlja potrebnim prilikom izmjena. Konačno, smatram da je u ovom slučaju display:grid ipak bolje rješenje nego display:flex, s obzirom na pravilnost strukture koja se prikazuje. Prilikom korištenja display: flex je potrebno praktično navoditi veličinu div-a u skladu s promjenama širine ekrana kako bi se ponašao kao inicijalni, dok isto regularno funkcioniše u varijanti display: grid. Također, slike u okviru nekretnina su bile postavljene na određenu veličinu, te je imalo više smisla dodati object-fit:cover kako ne bi izgledale deformisano.

Zadatak 3
U postojeći kod u ovom zadatku je u detalji.html potrebno dodati tražene buttone, dok se ostale izmjene vrše nad odgovarajućim css-om. Također, za (prvi) div, koji će se prikazivati u slučaju da se prozor dovoljno smanji, je u html potrebno dodati klasu koja ga razlikuje od ostalih, budući da nisu navedeni id-evi div-ova. Na dati kod nema zamjerki.